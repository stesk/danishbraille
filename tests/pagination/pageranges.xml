<?xml version="1.0" encoding="UTF-8"?>
<!DOCTYPE dtbook PUBLIC "-//NISO//DTD dtbook 2005-3//EN" "http://www.daisy.org/z3986/2005/dtbook-2005-3.dtd">
<dtbook xml:lang="da">
    <head>
        <meta http-equiv="Content-Type" content="text/xml;charset=UTF-8"/>
        <link rel="stylesheet" type="text/css" href="pageranges.css"/>
    </head>
    <book>
        <bodymatter>
            <level1>
                <pagenum page="normal" id="mwnz00663">94</pagenum>
                <p id="mwnz00664"
                    >Min generation var meget ung og optimistisk oprørsk efter Den første Verdenskrig. Jeg var en af de mange, der i hine forpinte og til slaver omskabte stenkæmper så symboler på social uretfærdighed. De var nedtrådt og gjort arveløse, de blev undertrykt men rørte kraftigt på sig. Ligesom Samson ville de få hele bygningen til at styrte sammen, sådan som det var sket i Øst. Barokkens statelige skønhed syntes at gemme en hæslig hemmelighed: prisen for den var betalt af underkuede skabninger.</p>
                <p id="mwnz00665">Og dog var det umuligt at fornægte barokkens arv. Jeg behøver blot at mindes min barndom i et kvarter med mange palæer, den gamle forstad Landstrasse. Dèr fandtes også meget andet: et slumkvarter med snuskede småhuse i Erdberg, nær ved Kanalen, lange triste gader med lejekaserner og mange prætentiøse beboelsesejendomme, som den hvor jeg voksede op, og som var bygget i en dårlig imitation af senviktoriansk gotik. Men før jeg kom i skole, blev jeg hver dag taget ud på en spadseretur, og målet var enten Den botaniske Have, grundlagt af Jacquin, faderen til Mozarts unge ven, eller til parken omkring prins Eugens Belvedere slot.</p>
                <p id="mwnz00666"
                    >"Belvedere" er en terrassehave med et slot både i den nederste og i den øverste og højest beliggende ende. Johann Lucas von Hildebrandt byggede begge slotte og planlagde også haven i tiden 1700-1724. Det var en udfordring til hoffet i Versailles og et modstykke til hertugen af Marlboroughs Blenheim slot. løvrigt var hertugen prins Eugens rival som feltherre. Men medens Blenheim er eksotisk barok, der står som et forbavsende fremmedlegeme i Oxfordshires blide landskab, er flere elementer i tidens internationale arkitektur i Belvedere smeltet sammen på en sådan måde, at hele ensemblet, de to slotte og parken, synes at høre hjemme på den jord, hvor det blev anlagt. Prins Eugen, den splejsede, ensomme og krakilske italiener, der var vokset op i Versailles og aldrig fik lært at tale tysk korrekt, og som underskrev sig tresproget med "Eugenio von Savoye", var den som skabte det habsburgske rige i dets fornyede skikkelse. Derfor var han også ansvarlig for Wiens udvikling til en virkelig hovedstad. Her slog han rod. Som byggegrund til sin sommerresidens valgte han en lang skråning sydøst for Wien. Kahlenberg, delt i to stykker af St. Stephans tårn, indrammer horisonten set deroppefra.</p>
                <p id="mwnz00667">Først blev parken anlagt af en franskmand, der importeredes fra det bayerske hof. Derefter byggede Hildebrandt ved foden af bakken en lang <pagenum page="normal" id="mwnz00668">95</pagenum>og udadtil enkel bygning på kun én etage. Her, i Nedre Belvedere, indrettede prinsen sine gemakker, der blev helt overdådigt udsmykket med marmor, stuk og guld. Tilsidst byggedes Øvre Belvedere slot oppe på bakketoppen. Det skulle bruges til store modtagelser og fester.</p>
                <p id="mwnz00669">Slottet, der får profil gennem et irgrønt tag, et fremspringende midterparti og fire ottekantede hjørnepavilloner med små kupler, virker som et arabisk telt fra Tusind og én Nat, som det vægtløst svæver over den øverste terrasse. Lange ahornhække, klippet glatte som vægge, fører ned fra slottet og mødes nede i bunden i miniaturelabyrinter. Mørke, lave takshække og balustrader med små statuer langs de gule sandstier forbinder de to slotte. I parkens begge sider markeres overgangen fra skråningen ned til det flade plan af skråflader med vældige stenplader mellem to lange, smalle trapper. I løvmurenes nicher står sandstensfigurer med flagrende gevandter. Et stort bassin med springvand, tritoner og havnymfer bryder skråningen i midten, og flade småbassiner er anbragt i firkantede plæner. Ved trinene op til den øverste store, brolagte terrasse ligger elskeligt smilende sfinksdamer. Det er fra det sted, Canalettos nevø Bernardo Bellotto (som wienerne ligeledes insisterer på at kalde Canaletto) malede udsigten over den fjerne by med Karlskirkens og den nære Salesianer-klosterkirkes to vældige kupler i for - henholdsvis middelgrund.</p>
                <p id="mwnz00670"
                    >For mig var parken et stykke eventyr, og jeg vil aldrig være i stand til at se den på anden måde end gennem et fortryllelsens slør. Når jeg legede med tøndebånd eller "diabolo" på de lange sandstrøede stier, så jeg uden at tænke over det, og dog med virkelig glæde, de silhouetter og farver, Bellotto havde set - de to irgrønne kupler, de fjerne blå bjerge og St. Stephans sylespidse tårn. Vendte jeg mig om, så fik jeg øje på det fine netværk af ornamenter omkring slottets vinduer og de stejle tages faldende og stigende linjer. Jeg så aldrig det indre af slottet, som dengang - gammelklog forargedes jeg over det - var residens for tronfølgeren, ærkehertug Franz Ferdinand, hvis kraftige, sorte moustache jeg hadede på fotografierne. Men selv om jeg havde set den hvælvede havesal, <em
                            id="mwnz00671">sala terrena,</em> med det kunstfærdige stukloft som bæres af hele barokfolkets voldsomst forvredne og mest forasede stengiganter, ville jeg ikke have kunnet tro, at mit eventyrslots vægt var knusende.</p>
                <p id="mwnz00672">Senere blev vi taget på længere promenader, forbi høje smedejernsgitre og gule havemure, bag hvilke frugttræerne blomstrede tidligere end andetsteds, og til et andet slot og en anden park, Schwarzenbergpark. Her stod blandt "engelske", uklippede og frit voksende trægrupper statuer af muskuløse unge romere med sabinerinder i deres stærke arme, dramatiske attituder fastholdt i sandsten. De sabinske kvinder vred hænderne eller løftede <pagenum page="normal" id="mwnz00673">96</pagenum>armene for bedre at vise deres smukke, nøgne bryster. Det var som en undervisning i, hvorledes man har at opføre sig, når man, ikke helt mod éns vilje, bortføres. Ved den højere liggende dam med dens kæmpestore gamle karper blomstrede i begyndelsen af maj syrener og guldregn foran et af Belvedere slottets hjørnepavilloner på den anden side af havemuren. De gyldne og violette blomsterklaser skjulte næsten den lille irgrønne kuppel og det blege, gamle murværk.</p>
                <p id="mwnz00674">Da jeg kom i skole, gik min vej gennem mørke, snævre gader med gamle borgerhuse, hvis vinduesarkitraver så ned på mig med ligesom rynkede bryn, og med palæer hvis grå façader var furet af ornamentale murbånd. Jeg mindes aldrig at have kigget på nyere huse, men i så henseende husker jeg velsagtens forkert. Det var dengang, jeg begyndte at synes ilde om stenkæmperne, der støttede og bar balkonerne med så stor anstrengelse. Lidt vigtig af min smule skoleviden spurgte jeg mig selv, hvorfor de gamle fyrster og grever havde foretrukket disse kæmper fremfor de harmoniske, kvindelige karyatider, som bar deres byrder stolt og ubesværet. De fandtes på Pallaviciniernes empire-palæ i en udvandet version af de græske forbilleder. Og samtidig begyndte jeg at elske den strenge façade på hofbiblioteket på Josephsplatz; den repræsenterede i mine øjne sand værdighed og en ædel skønhed, der ikke var forvreden.</p>
                <p id="mwnz00675">Hver eneste dag beregnede jeg min skolevejs sidste minutter efter de dejlige skimler fra Den spanske Rideskole, som præcis et kvarter i otte af deres staldkarle blev ført gennem den hvælvede passage over til Hofburg. <em id="mwnz00676">De</em> repræsenterede værdighed og ædel skønhed i kød og blod. Hestene forekom i mange af mine dagdrømme. Allerede dengang havde jeg en følelse af, at de uadskilleligt hørte sammen med slottet og palæernes façader.</p>
                <p id="mwnz00677"
                    >Alt dette var mit Wien, da jeg var elleve år. Jeg var betaget af det, og det øvede en næsten for stor indflydelse på min smag. Da arkitekten Adolf Loos byggede den første funktionalistiske bygning uden ornamenter, arkitraver eller vinduesomramninger, det såkaldte "hus uden øjenbryn", var jeg lige så forarget som de mest stokkonservative bedsteborgere over, at han vovede at placere dette hus klos op ad Hofburg og det gamle  Michaelerhaus. Det oprørte mig ganske særlig, at bygningen ikke var forsynet med nogen af de krøllede forsiringer, hvor sneen kunne lægge sig i de bløde linjer, jeg holdt så meget af. Men den enorme kontrast fik mig samtidig til at tænke.</p>
                <p id="mwnz00678">Det er min tro, at det rent visuelle billede af barokkens Wien på lignende og andre måder er blevet absorberet af hver eneste opvoksende generation af byens borgerskab.</p>
                <pagenum page="normal" id="mwnz00679">97</pagenum>
                <p id="mwnz00680">Jeg har sagt borgerskab og kunne have sagt middelstand. Der fandtes også de hæslige fabrikskvarterer og nye arbejderforstæder, der var af større betydning hvad angik udstrækning, befolkningstal og samfundsmæssig virkning, og hvor der ikke var bygninger med patina og gamle parker, til hvile for øjet. De som levede og arbejdede dèr, ofte nyankomne til byen. havde et andet billede af Wien som det havde været, som det var og som de ønskede, det skulle være. Barokkens visuelle arv var for dem hverken en byrde eller en rigdom, så det stod dem frit selv at udforme deres egen tradition. Og det gjorde de. Hvis de elskede Schönbrunns slotspark eller så på billederne i Liechtensteinpalæets marmor- og stukhaller, eller hvis de bare slentrede gennem den gamle indre bys smalle gyder gjorde de det spontant, fordi de syntes om det. Ellers var de tilbøjelige til at se med mistro på den gamle og fremmede arkitektur, som de var lukket ude fra gennem smag og miljø, men fremfor alt den ubestridte kendsgerning, at der var tale om et klassesymbol. Det stærkeste forbindelsesled til fortiden var for dem en del af deres dagligliv - Wiens fælles sprog, wienerdialekten.</p>
                <p id="mwnz00681">"Vi taler meget dårligt her i Wien," sagde Maria Theresia til den pedantiske tyske grammatiker og digter Gottsched, da han gjorde hende sin opvartning "i det nye Rom på Jorden", som han udtrykte sig. Kejserinden var en smule skamfuld over sin egen dialektprægede og ugrammatikalske måde at tale og skrive det tyske på. Det er virkelig sådan, at man i Wien taler alt andet end "rent" tysk, i dag som for to hundrede år siden. I wienerdialekten har alle det gamle Habsburgerriges østrigske provinser, men også og ikke mindst de kulturelle og politiske forbindelser med Italien, Frankrig og Spanien efterladt deres spor, og folkloren er med deri som århundreders bundfald. Meget er blevet slebet af og glattet ud, meget er blevet forgrovet eller kunstlet, og over meget ligger dagens jargon og talemåder fra udlandet. Alligevel er barokfundamenterne bevaret i wienersprogets ordforråd og struktur.</p>
            </level1>
        </bodymatter>
    </book>
</dtbook>
