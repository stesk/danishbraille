<?xml version="1.0" standalone="no"?>
<!--<!DOCTYPE dtbook SYSTEM "dtbook110.dtd">-->
<dtbook version="1.1.0">
    <head>
        <title>Wien</title>
        <meta name="dtb:uid" content="dk-nota-715027"/>
        <meta name="dc:Title" content="Wien"/>
        <meta name="dc:Identifier" content="dk-nota-715027"/>
        <meta name="track:Guidelines" content="2015-1"/>
        <meta name="track:Supplier" content="Contentra"/>
        <meta name="dc:Language" content="da"/>
        <meta name="dc:Date" content="2015-03-07"/>
        <meta name="dc:Publisher" content="Nota"/>
        <meta name="dc:Creator" content="Ilse Barea"/>
        <meta name="dc:Source" content=""/>
        <meta name="prod:autoTOCClasses" content="level1 level2 level3"/>
        <meta name="prod:includeTOC" content="yes"/>

        <meta name="dcterms:modified" content="2015-03-18T14:01:01+00:00"/>

        <meta name="lastsaved" content="2015-03-24 08:49:28"/>
    </head>
    <book lang="da" id="mwnz00001">
        <frontmatter id="mwnz00002">
            <doctitle id="mwnz00003">Wien</doctitle>
            <docauthor id="mwnz00004">Ilse Barea</docauthor>
        </frontmatter>
        <bodymatter>
            <level depth="1" id="mwnz01506">
                <levelhd depth="1" id="mwnz01507">1. Wiens nye ansigt</levelhd>
                <div class="blockquote" id="mwnz01508">
                    <p id="mwnz01509">Ringstrasse og dens monumentalbygninger. Pragtudfoldelse i efterlignende stilarter. Forfatninger på skift. Krigen i 1866. Et "kompromis" med Ungarn. De liberale reformer. Skolepligt til det 14. år. Liberale - og liberale. Børskatastrofe og økonomisk utryghed. Taaffe erklærer undtagelsestilstand. Wien som jubilæumsudstilling, beskrevet af arkitekten Adolf Loos.</p>
                </div>
                <p id="mwnz01510">Det var Karl Marx som engang brugte billedet om "den gamle tid der er svanger med en ny", og som kaldte vold - revolutionens vold - for forløsningens jordemor. Det nye Wiens fødsel trak ud, jordemoderen havde ikke gjort sin opgave færdig. Men såsnart kejseren havde bestemt, at den gamle spændetrøje, befæstningerne rundt om byens kerne skulle forsvinde, kom nedrivning og opbygning meget hurtigt i gang.</p>
                <p id="mwnz01511">Den kejserlige skrivelse til Bach var dateret 20. december 1857. Det første skridt var at nedsætte en kommission med myndighed til alt vedrørende byens udvidelse og ombygning, iberegnet finansieringen. Den 31. januar 1858 blev der indbudt til en arkitektkonkurrence, til hvilken der blev indsendt femogfirs projekter. Den definitive plan, der stammede fra en embedsmand, var baseret på de tre prisbelønnede projekter, og den blev vedtaget i september 1859. Atten måneder senere var voldene ud mod Donaukanalen sløjfet og en boulevard anlagt langs kajen. Det tog længere tid med andre afsnit af fæstningsvoldene, der mange steder var så solide, at der måtte foretages sprængninger. Størstedelen var fjernet i 1864, og resten fulgte stykke for stykke. Kun to stumper af jordvoldene blev skånet og står den dag i dag. En af dem ligger lige over for universitetet. På sin ryg bærer denne <em id="mwnz01512"> <span lang="xx" id="span_o2n_sb2_mr">Bastei</span></em> det gamle Pasqualati-hus, hvor Beethoven boede i nogle år i stuer, der gav ham udsigt til Wienerwalds højdedrag mod vest. De er stadig synlige, selv om de mellemliggende tage siden da er blevet så mange flere. Fyrst de Lignes lille lyserøde hus stod engang på denne vold mellem højere naboer, og rundt om hjørnet findes endnu et lillebitte hus fra det 18. århundrede med stukguirlander over et ovalt vindue i gavlmuren. I 1683 havde volden været målet for voldsomme tyrkiske angreb. Det var imidlertid næppe hverken historisk eller æstetisk sentimentalitet, der reddede den sidste rest af <span lang="xx" id="span_kyv_sb2_mr">Mölkerbastei</span> fra at blive sløjfet i 1860erne, men snarere <pagenum page="normal" id="mwnz01513">209</pagenum>overfloden på projekter og de begrænsede pengemidler. Desuden lå dette hjørne af det gamle Wien i den yderste ende af den paradesektor, som arkitekter, entreprenører og myndigheder koncentrerede sig om.</p>
                <p id="mwnz01514">Sløjfningen af de brede volde og opfyldningen af voldgravene samt frigivelsen af de dele af glacis'et, der havde været forbeholdt militær eksercits og tropperevyer, skaffede et stort areal, hvor der nu kunne bygges. På den anden side af glacis'et begyndte de gamle forstæder, der nu var blevet indlemmet i Wien. Dèr fandtes stadig store grunde med parkland som blev solgt i lodder og bebygget. Der var endvidere talløse, halvt landlige småhuse, der kunne nedrives hurtigere og billigere end de femetagers ejendomme i den indre by med deres tykke mure og dybe kældre. Forstæderne var stedet, hvor det var muligt at bygge lejekaserner til den voksende arbejderbefolkning. Nærmere centrum og midt i selve byen var priserne for byggegrunde skyhøje. For at udnytte dem med profit var det nødvendigt at opføre nye huse i nøje overensstemmelse med velhavernes smag. Den mest eftertragtede grund lå ved krydset mellem den gamle landevej mod syd og den nye Ringstrasse. Her blev den første af de palæagtige beboelsesejendomme, Heinrichshof, færdig i 1863.</p>
                <p id="mwnz01515">Ringstrasse var det centrale i Wiens reorganisering. Den var og er en bred boulevard, der fulgte voldenes polygonale omrids i en hesteskoform sammensat af lige strækninger, som både begynder og ender ved Donaukanal. I 1865 var den færdig til brug, og 1. maj kørte kejseren og kejserinden hen ad den. Derefter rejste sig offentlige bygninger i hastig følge, omhyggeligt planlagt for Ringens midterstrækning, der går i en kurve rundt om den vældige Hofburg, det kejserlige slot med dets store ydergård og parker.</p>
                <p id="mwnz01516">Som den første af de store nye bygninger blev Operaen færdig. Den stod tæt ved det sted, hvor den gamle byport mod syd havde ligget, på Ringens inderside og ude af syne for Hofburg, til gengæld forbundet med byens centrum gennem den vigtigste færdselsåre, Kärtnerstrasse. Operaen var blevet projekteret, før voldgraven var sløjfet, og det var meningen, at den skulle ligge højt over det omliggende terræn. Da grunden først var nivelleret, virkede bygningen nedsunken og undersætsig. En af dens to arkitekter, den overfølsomme van der Nüll, var så dybt skuffet, at han begik selvmord. Det hed sig, at kejseren var kommet med en nedsættende bemærkning, men det blev også sagt, at disse ords virkning på arkitekten tog så stærkt på Franz Joseph, at han besluttede fremtidigt at begrænse sig til venlige men intetsigende ord - den sætning, som han blev berømt for: "Det var meget smukt, det var mig en stor glæde."</p>
                <p id="mwnz01517">Operaen åbnedes i 1869 med Mozarts Don Giovanni. Bygningen er opført i en overdådig romantiserende version af renæssance-motiver, og måske ligner <pagenum page="normal" id="mwnz01518">210</pagenum>den lige så meget en konditors svendestykke som et glansfuldt eventyrpalads. Men få wienere undtagen moderne arkitekter og særlig strenge mennesker har let ved at være objektive over for den elskede bygning. Det syntes helt rigtigt at den blev genopbygget i nøjagtig samme skikkelse, efter at den var helt udbrændt i krigens sidste dage i 1945.</p>
                <p id="mwnz01519">Længere henne ad Ringen og på den modsatte side blev der mellem 1872 og 1881 opført de to "hofmuseer" for henholdsvis kunsthistorie - til Habsburgernes store kunstsamlinger - og naturhistorie. De står over for hinanden i prætentiøs nyrenæssance-storhed, med ens kupler og søjleprydede façader, og stirrer hen over en firkantet geometrisk park med Maria Theresias kæmpemonument i midten. Oprindelig var det tanken at forbinde dem ved et par triumfbuer hen over Ringen med Hofburgs nye fløj, af hvilken kun midterpartiet nogensinde blev bygget, også den i kold nyrenæssance. Den resterende grund blev anlagt som en dejlig "engelsk" have, der dengang ikke var åben for publikum.</p>
                <p id="mwnz01520">Over for den gamle Hofburgs sobre og fornemme lange fløj og adskilt fra denne gennem en stor åben, grusbelagt plads bag den sidste overlevende byport, den lave klassicistiske <span lang="xx" id="span_h3r_tb2_mr">Burgtor</span>, rejste sig den nye skinnende hvide parlamentsbygning, et skoleeksempel på strengt anvendte græske former. Den blev indviet i 1883 og erstattede en ladeagtig bygning uden for byen, som i sin tid var blevet opført i stor hast for en langt mindre samling af folkerepræsentanter. I stik modsætning til museerne, hvor det egentlige formål er ofret for trappernes og salenes pragt, viste parlamentet sig at være velegnet til sin funktion. Dets skaber, den danske arkitekt Theophilus Hansen, anvendte dristigere end nogen anden Ringstrasse-arkitekt fortidens stilarter i funktionelle proportioner. Det var ham der havde bygget Heinrichshof for en rig fabrikant og dennes rige lejere: Han brugte renæssancelinjer men gjorde det sparsomt, kun til at understrege højde og bredde, og han fik tidens bedste dekorationskunstnere til at male fresker på guldbund langs den øverste etage. Set nedefra virkede de som et fjernt skær af rige farver. Og det var også Theophilus Hansen, der brugte en behersket version af nyrenæssance-stilen til at bygge koncertsalen for <em id="mwnz01521"> <span lang="xx" id="span_ohw_5b2_mr">Musikverein</span></em> (i 1869) og Børsen (i 1877).</p>
                <p id="mwnz01522">En høj statue af Pallas Athene har knejst skyggende over et springvand foran Theophilus Hansens parlament siden 1902. Det gav i sin tid anledning til en folkelig vittighed. To wienere går forbi den nye statue, og den ene spørger, hvorfor just Pallas Athene skulle anbringes dèr. - Fordi hun er visdommens gudinde, svarer hans ven. - Og hvad så, spørger den første. -Jo, ser du, forklarer vennen, de var skam nødt til at stille hende der, for inde i bygningen er hun jo ikke til at finde.</p>
                <pagenum page="normal" id="mwnz01523">211</pagenum>
                <p id="mwnz01524">Nogle minutters gang længere ned ad Ringen, bag et rummeligt parkanlæg der skæres i to dele af en næsten plads-bred boulevard, ligger Wiens nye rådhus, der blev indviet i 1883, 200-året for den anden tyrkerbelejring. Det er opført af mørke sten og er enormt langt, med et højt klokketårn i midten, arkader langs hele façaden og et galleri af spidsbuer der gentager rytmen. Bygningen bestræber sig på at give udtryk for en ny slags medborgerlig selvbevidsthed. Det er ikke tilfældigt, at dens arkitekt, Schmidt, fandt sin inspiration i hine belgiske rådhuse, der var rammen om selvstændige og uafhængige borgeradministratorer. Det nygotiske bygningsværk skulle udtrykke styrke og selvtillid. Det udtrykte dog også de romantiske aspirationer hos en ny generation af borgmestre, byrådsmedlemmer og kommunale tjenestemænd, der var betydningsfulde medborgere - og liberale. Wien kunne takke år 1848 for genoprettelsen af sin kommunale autonomi. Det var noget af den revolutionære arv, der blev respekteret og anerkendt af det ny enevældes repræsentanter.</p>
                <p id="mwnz01525">Lige over for Rathaus, i den modsatte side af Ringen og på sin egen store plads op til en offentlig park - Volksgarten -, der delvis var blevet anlagt i biedermeiertiden og nu blev udvidet da voldene faldt, ligger det ny <span lang="xx" id="span_wwl_1zd_mr">Burgtheater</span>. Det var længere om at blive opført end nogen anden offentlig bygning, fra 1872 til 1888. Det åbnede med Grillparzers fragment <em id="mwnz01526">"Esther"</em> og " af Schiller. Hovedarkitekten, Hasenauer, forsynede teatret med lignende træk som sine to museer, en søjleprydet façade og gallatrapper i prunkende nyrenæssance. Elskere af det enkle gamle hofteater skumlede i mange år over den nye " <span lang="xx" id="span_hhj_vb2_mr">Burg</span>". Men faktisk passede teatret ind i kæden af repræsentative nye bygninger langs Ringen, der var beregnet på at blænde og forkynde budskabet om, at kejserstaden påny var tryg i genvundet glans og herlighed.</p>
                <p id="mwnz01528">Den nye universitetsbygning, der sluttede sig til den offentlige park foran rådhuset til højre, havde ifølge sagens natur en lidt anden betydning. Det gamle universitet lige i byens hjerte havde altid været for lille, men aulaen, dets store mødehal, havde været centrum for den akademiske verden, og i 1848 havde den været centrum for de oprørske studenter. Som for at straffe studenterne havde fyrst Windischgrätz placeret tropper i bygningen, og dèr blev de. Selv da der atter blev holdt forelæsninger, måtte professorer og studenter i nogle år arbejde under interimistiske forhold. Det gamle universitet blev ryddet for tropper i 1857, men overdraget Videnskabernes Akademi. Det ny Universitet blev bygget i årene 1872-1884 efter tegninger af Ferstel. Også det er en nyrenæssance-skal, men det må siges, at en helt ny akademisk flok flyttede ind i de nye lokaler. Den var bevæbnet med lovens garantier for akademisk uafhængighed, frihed i undervisningen og <pagenum page="normal" id="mwnz01529">212</pagenum>i det mindste et vist mål af beskyttelse mod bureaukratisk indblanding fra ministeriet for kirkelige anliggender og undervisning, altid en slagmark mellem antiklerikale og bigotte. Skridt for skridt var disse rettigheder blevet fravristet de forskellige regeringer. Det krævede en ministeriel forordning i 1873 at fastslå, at "retten til akademisk værdighed" skulle være "uafhængig af religiøse tilhørsforhold". Men selve grundprincippet, frie forhold for undervisning og studium, var blevet tilstået i marts 1848, og ikke én af mændene ved magten havde nogensinde vovet åbent at trække det tilbage. Deri stod det ny universitet og det ny rådhus på fælles grund.</p>
                <p id="mwnz01530">Varianter af nyrenæssance, varianter af nygotik, allesammen med et på én gang romantiserende og ekshibitionistisk islæt: man kan i sandhed sige, at Ringstrasses stil var - og er - eklektisk. Og dog bidrager rytmen af de åbne pladser, parkerne, syrenerne hen imod slutningen af april, lindetræerne i juni, det fine mønster af nøgne grene mod sneen, den gamle bys tårne og spir i forgrunden og Wienerwalds højdedrag i baggrunden til at forlene det hele med statelig ynde.</p>
                <p id="mwnz01531">Der findes ikke på Ringstrasse en eneste bygning, som jeg ville kalde smuk. Men en sommerdag for et par år siden kiggede jeg ned fra den øverste etage i <span lang="xx" id="span_qdb_xb2_mr">Neue Hofburgs</span> fløj ud til Ringstrasse og så Parlamentet, Rådhuset og <span lang="xx" id="span_j34_1zd_mr">Burgtheater</span> forbundet ved den store boulevards fire rækker af lindetræer, fremhævet af pladser og parker, og i det fjerne sitrede de blånende skråninger i den tørre luft. Det var så smukt, at jeg fik en klump i halsen. Måske var det bare, fordi det var min by.</p>
                <p id="mwnz01532">For de mænd der formede Wien, så byen svarede til deres og dermed tidens ideer, var det en yderst stimulerende oplevelse. Heinrich Ferstel, der ikke blot tegnede det nye universitet, men også den strengt gotiske Votivkirche med dens yndefulde tvillingtårne, skrev i 1883 til Theophilus Hansen, hvis parlamentsbygning netop var ved at blive færdig:</p>
                <p id="mwnz01533">"De er kommet til Wien som en ung kunstner, omend næsten allerede en mester, på et tidspunkt da arkitekturen befandt sig i en tilstand af dybeste fornedrelse. Den arkitektoniske kunst var ikke andet end et udtryk for det bureaukratiske system, der i samme grad beherskede staten og folkets liv. Først året 1848 frigjordes den arkitektoniske kunst fra de bånd, der havde holdt den lænket indtil da." (K. E. Schimmer, <em id="mwnz01534"> <span lang="xx" id="span_ncq_xb2_mr">Alt- und Neu-Wien</span>, 2.</em> bd.).</p>
                <p id="mwnz01535">Hvad Ferstel mente, var noget helt konkret. Mellem 1840 og 1848 havde alle evnerige unge arkitekter stønnet under det jernregime, den officielle chefarkitekt og leder af det almægtige bygningsdepartement Paul Sprenger havde opretholdt. Han påtvang dem sin egen farveløse version af en klassicistisk stil, og hans offentlige bygninger - nogle stykker af dem står endnu <pagenum page="normal" id="mwnz01536">213</pagenum>- var i mindre grad sobre end uinteressante, uden antydning af noget personligt og blytunge i al deres værdighed.</p>
                <p id="mwnz01537">Østrigske historikere, der ellers viser ringe sympati for radikale, nævner et eksempel på Sprengers ødelæggende indflydelse og på martsrevolutionens befriende kraft. Det lader til, at Sprenger havde for vane at rage opgaver til sig. Således skulle en ny kirke for forstadssognet Alt-Lerchenfeld bygges efter hans tegninger, der holdt sig til det konventionelle og forældede mønster for en udvandet "jesuitterkirke". Trods modstand fra yngre mænd på Akademiet, iblandt dem Siccardsburg og van der Nüll, der senere kom til at bygge den nye Opera, blev arbejdet påbegyndt i 1847. Fundamenterne var allerede lagt, da revolutionen kom. Medlemmer af den nydannede ingeniør- og arkitektforening sendte øjeblikkelig det ny ministerium en betænkning, der betegnede Sprengers projekt som "en arkitektonisk katastrofe" Arbejdet blev standset, og minister Pillersdorf bevilligede fjorten dage til indsendelse af nye tegninger i en fri konkurrence. En ung schweizers projekt blev godkendt blandt de femogfirs indsendte, og arbejdet straks genoptaget. Det nye udkast gjorde brug af runde renæssancebuer, men var med sit væld af romantiske detaljer noget nyt, en venden bort fra altfor megen fornuftmæssig klarhed. Müller, den schweiziske arkitekt, tilstræbte et sammenhængende kunstværk, og ved hans pludselige død fuldendte van der Nüll den rige udsmykning. <span lang="xx" id="span_qbm_yb2_mr">Führich</span>, der tilhørte den nazareniske malerskole, som dengang var den dominerende, dækkede væggene med symbolistiske billeder. Resultatet var et sælsomt og isoleret værk, i lige så høj grad født af oprør mod den påtvungne officielle kult af det korrekte som af hin søgen efter en barnlig "middelalder"tro, der er karakteristisk for den tyske romantik. Muliggjort blev det gennem revolutionen.</p>
                <p id="mwnz01538">Det var efterspørgslen, markedet, der var både anledning og incitament til orgiet af dekorative stilarter under Ringstrasse-æraen. Men selve impulsen stammede fra arkitekternes egen reaktion mod årene i æstetisk uniformitet. Det har intet med sagen at gøre, at den næste generation med lettelse vendte sig fra de ornamentale excesser i den "historiske stil", som den blev kaldt med en smuk eufemisme, og til nøgternheden i det sene 18. og det tidlige 19. århundredes façader, før de siden jublede over den nye arkitektskoles usnørklede funktionalistiske bygninger. (Talsmanden for Jung-Wien, Hermann Bahr, kan nævnes som eksempel). Tilbage bliver den kendsgerning, at blandingen af opfindsom fremdrift og stivnet stolthed, af ægte og imiteret marmor var på sin plads i Ringstrasse-arkitekturen som det nye Wiens officielle ansigt. Det var en kunstig maske, men alle officielle ansigter er sådan. Netop på grund af sine forlorne elementer, og ikke til trods for dem, var det på sin vis ægte.</p>
            </level>
        </bodymatter>
        <rearmatter>
            <level depth="1" class="index">
                <levelhd depth="1">Register</levelhd>
            </level>
        </rearmatter>
    </book>
</dtbook>
